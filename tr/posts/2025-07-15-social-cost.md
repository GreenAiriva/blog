
# **Sera Gazlarının Sosyal Maliyeti ve Türkiye İçin Önemi: EPA SC-GHG Raporu Çerçevesinde Detaylı Bir Analiz**


İklim krizi, Sanayi Devrimi’nden günümüze dek gerçekleştirilen insan kaynaklı faaliyetlerin bir sonucu olarak karşımıza çıkmaktadır. Dünya tarihi boyunca çeşitli iklim değişimleri yaşanmıştır ancak bu değişimlerin hiçbiri, günümüzdeki gibi hızlı bir artış göstermemiştir. İklim krizinin etkileri günlük hayatımızda sıcaklık artışı, nem dengesizlikleri ve aşırı hava olayları gibi çevresel değişimlerle hissedilmektedir. Örneğin, mevsim normallerinin dışındaki sıcaklıklar, olağan dışı kar yağışları ya da yaz aylarında görülen aşırı sıcaklık artışları bu krizin gündelik yaşamımıza yansımalarıdır.


<img src="../../assets/img/blog/2025-07-15-social-cost/2025-07-15-social-cost-GlWa-Graph.png" alt= "Global Warming Historical Data">


Ancak, iklim krizinin esas yıkıcı etkisi, hava koşulları dışında kalan ekosistemlerin yaşadığı adaptasyon sorunlarıdır. Her canlı türü belirli çevresel koşullarda yaşamını sürdürebilir. Besin zincirinin temelini oluşturan mikroorganizmaların iklim kaynaklı yok oluşu, zincirleme olarak tüm ekosistemlerin dengesini bozmaktadır. Kara ekosistemlerinde yaşanan bozulmalar gibi, deniz ekosistemleri de ciddi tehditlerle karşı karşıyadır. Artan atmosferik CO₂ konsantrasyonu, difüzyon ile su ortamına geçerek [okyanus asidifikasyonuna](https://oceanservice.noaa.gov/facts/acidification.html) neden olur ve su ortamlarında karbonik asit oluşumunu tetikler. Bu durum, okyanuslardaki flora ve faunayı zincirleme olarak yok etmekte ve ekosistemi tehdit etmektedir.

## Sosyal Maliyet Nedir?

İşte burada “sosyal maliyet” kavramı devreye girmektedir. Sosyal maliyet, sera gazlarının atmosfere salınmasının gelecekte yaratacağı ekonomik ve çevresel zararların bugünkü parasal değeridir. Bu hesaplamaların amacı, sera gazlarının neden olduğu olumsuz etkileri ekonomik değerler üzerinden ifade ederek politika yapıcılar için somut veriler sunmaktır.

2008 yılında ABD Çevre Koruma Ajansı (EPA), karbon emisyonlarının sosyal maliyetini hesaplamak üzere [“Social Cost of Greenhouse Gases” (SC-GHG)](chrome-extension://efaidnbmnnnibpcajpcglclefindmkaj/https://www.epa.gov/system/files/documents/2023-12/epa_scghg_2023_report_final.pdf) adlı çalışmasını başlatmıştır. Bu çalışma, IPCC (Hükümetlerarası İklim Değişikliği Paneli) ve Greenhouse Gas Protocol tarafından belirlenmiş üç temel sera gazı olan CO₂ (karbondioksit), CH₄ (metan) ve N₂O (azot oksit) gazlarının sağlık, tarım, ekonomi ve ekosistem üzerindeki etkilerini parasal olarak ifade etmektedir. EPA, bu hesaplamalar için Ramsey İskonto Oranı metodolojisini kullanmış ve 2080 yılına kadar olan on yıllık dönemlerde tahminlerde bulunmuştur. Çalışma, 2023 yılında güncellenerek yayımlanmıştır.

## EPA SC-GHG Raporunun Önemi ve İçeriği

EPA'nın 2023 tarihli SC-GHG raporu, sera gazlarının sosyal maliyetinin hesaplanmasında en güncel ve detaylı çalışmalardan biridir. Bu rapor, metodolojik olarak dört temel modülden oluşmaktadır:

1. **Sosyoekonomik ve Emisyon Modülü:** Gelecekteki nüfus artışı, ekonomik büyüme ve enerji kullanımı senaryolarını (RFF-SPs) kullanarak tahminlerde bulunur.
2. **İklim Modülü:** FaIR modeli kullanılarak atmosferdeki gazların konsantrasyonunu ve bu gazların sıcaklık artışına etkisini hesaplar.
3. **Zarar Modülü:** Sağlık, tarım, enerji, altyapı ve ekosistem gibi farklı alanlarda sera gazlarının yaratacağı zararları belirler.
4. **İskonto Modülü:** Ramsey İskonto Oranı kullanılarak gelecekteki zararların bugünkü parasal değerini hesaplar. Düşük iskonto oranı kullanılması, gelecek zararların bugünkü değerini artırmaktadır.

Rapor, ayrıca belirsizliklerin etkisini ölçmek için Monte Carlo simülasyonlarını kullanmaktadır. Bu analizler, sonuçların daha sağlam ve güvenilir olmasını sağlar.

## Türkiye İçin Sosyal Maliyet Hesaplama Örneği

EPA’nın çalışmaları büyük ölçüde ABD ve Kanada odaklı olduğundan, Türkiye’ye doğrudan uygulanması sınırlıdır. Ancak bu çalışma Türkiye’nin kendi hesaplamalarını yapmasına rehber olabilir.

Örneğin, Türkiye genelindeki karasal ulaşım emisyonları üzerinden bir sosyal maliyet hesabı yapalım:

Türkiye'de 2024 yılı itibarıyla trafiğe kayıtlı araç sayısı [29,95 milyondur](https://data.tuik.gov.tr/Bulten/Index?p=Motorlu-Kara-Tasitlari-Aralik-2024-53463) (Linkteki sayfadan *Tablo-3 Yıllara göre motorlu kara taşıtları sayısı* tablosunu inceleyebilirsiniz). TÜİK verilerine göre, otomobillerin %29’u benzinli, %33’ü dizel, %33’ü LPG’li ve %0,03’ü elektrikli veya hibrittir. Diğer taşıtlar için de IPCC Emisyon Faktörleri tablosundaki ortala değerleri kullanalım. Her taşıtın günde ortalama 10 km yol yaptığını var sayalım.

Tüm bu var sayımlarımız sonucunda Türkiye genelinde yılda 38,5 Mt CO₂, 1.615,8 ton CH₄ ve 1.608,7 ton N₂O gazının atmosfere salındığını göreceğiz. 


<img src="../../assets/img/blog/2025-07-15-social-cost/2025-07-15-social-cost-Car Emission-GraphTur.png" alt= "Türkiye">


Şimdi de EPA tarafından hazırlanmış sosyal maliyet tablosuna [(Excel çalışmasına buradan ulaşabilirsiniz)](https://www.epa.gov/environmental-economics/scghg) bu sayıları koyalım.


## Sera Gazı Emisyon Değişimleri: Güncel ve Yıllıklaştırılmış Değerler Tabloları (2024, milyon $, 2020)

#### **CO₂ Emisyon Değişimlerinin Güncel ve Yıllıklaştırılmış Değerleri**
<table class="table-modern">
  <thead>
    <tr>
      <th>Sera Gazı</th>
      <th>CO₂</th>
      <th>CO₂</th>
      <th>CO₂</th>
    </tr>
  </thead>
  <tbody>
    <tr>
      <td>İskonto Oranı</td>
      <td>2,5%</td>
      <td>2,0%</td>
      <td>1,5%</td>
    </tr>
    <tr>
      <td>2024 Yılı Güncel Değer (2020$)</td>
      <td>$4.881,48</td>
      <td>$7.999,59</td>
      <td>$13.651,12</td>
    </tr>
    <tr>
      <td>Yıllıklaştırılmış Değer (1 Yıl, 2020$)</td>
      <td>$5.003,51</td>
      <td>$8.159,58</td>
      <td>$13.855,89</td>
    </tr>
  </tbody>
</table>

---
#### **CH₄ Emisyon Değişimlerinin Güncel ve Yıllıklaştırılmış Değerleri**

<table class="table-modern">
  <thead>
    <tr>
      <th>Sera Gazı</th>
      <th>CH₄</th>
      <th>CH₄</th>
      <th>CH₄</th>
    </tr>
  </thead>
  <tbody>
    <tr>
      <td>İskonto Oranı</td>
      <td>2,5%</td>
      <td>2,0%</td>
      <td>1,5%</td>
    </tr>
    <tr>
      <td>2024 Yılı Güncel Değer (2020$)</td>
      <td>$2,51</td>
      <td>$3,21</td>
      <td>$4,36</td>
    </tr>
    <tr>
      <td>Yıllıklaştırılmış Değer (1 Yıl, 2020$)</td>
      <td>$2,57</td>
      <td>$3,27</td>
      <td>$4,42</td>
    </tr>
  </tbody>
</table>

---

#### **N₂O Emisyon Değişimlerinin Güncel ve Yıllıklaştırılmış Değerleri**

<table class="table-modern">
  <thead>
    <tr>
      <th>Sera Gazı</th>
      <th>N₂O</th>
      <th>N₂O</th>
      <th>N₂O</th>
    </tr>
  </thead>
  <tbody>
    <tr>
      <td>İskonto Oranı</td>
      <td>2,5%</td>
      <td>2,0%</td>
      <td>1,5%</td>
    </tr>
    <tr>
      <td>2024 Yılı Güncel Değer (2020$)</td>
      <td>$62,73</td>
      <td>$95,05</td>
      <td>$150,90</td>
    </tr>
    <tr>
      <td>Yıllıklaştırılmış Değer (1 Yıl, 2020$)</td>
      <td>$64,30</td>
      <td>$96,95</td>
      <td>$153,16</td>
    </tr>
  </tbody>
</table>

---

#### **Tüm Sera Gazı (CO₂, CH₄, N₂O) Emisyon Değişimlerinin Toplam Güncel ve Yıllıklaştırılmış Değerleri**

<table class="table-modern">
  <thead>
    <tr>
      <th>Sera Gazı</th>
      <th>Toplam</th>
      <th>Toplam</th>
      <th>Toplam</th>
    </tr>
  </thead>
  <tbody>
    <tr>
      <td>İskonto Oranı</td>
      <td>2,5%</td>
      <td>2,0%</td>
      <td>1,5%</td>
    </tr>
    <tr>
      <td>2024 Yılı Güncel Değer (2020$)</td>
      <td>$4.946,72</td>
      <td>$8.097,84</td>
      <td>$13.806,38</td>
    </tr>
    <tr>
      <td>Yıllıklaştırılmış Değer (1 Yıl, 2020$)</td>
      <td>$5.070,39</td>
      <td>$8.259,80</td>
      <td>$14.013,47</td>
    </tr>
  </tbody>
</table>

---

> **Not:**  
> Tüm değerler milyon ABD Doları (2020$) cinsindendir. İskonto oranları: 2,5%, 2,0%, 1,5%.  
> Daha fazla bilgi için [EPA SC-GHG raporuna](https://www.epa.gov/environmental-economics/scghg) bakınız.



Bu verileri EPA’nın sosyal maliyet hesaplama aracına uyguladığımızda, Türkiye genelinde karasal ulaşımın sosyal maliyeti yaklaşık 14,013 milyar ABD Doları olarak hesaplanmaktadır. Bu rakam, sera gazlarının yarattığı ekonomik zararları net biçimde ortaya koymaktadır. Peki neden 1,5% iskonto oranını kullandık?

### 1.5% Discount Rate (Düşük iskonto oranı – Yüksek gelecek değeri)
#### Ne zaman tercih edilmeli?

* İklim değişikliği risklerine karşı daha duyarlı, geleceği daha fazla önemseyen yaklaşımlarda.

* Sosyal adalet ve kuşaklar arası sorumluluk ön plandaysa.

* AB’nin ve bazı EPA belgelerinin önerdiği düzeyde.

#### Ne anlama gelir?

* Gelecekteki zararları daha fazla ciddiye alırsınız.

* Emisyonların sosyal maliyeti daha yüksek çıkar.

* Kullanım durumu: Sürdürülebilirlik raporları, aktivist raporlamalar, yüksek çevresel standartlar arayan projelerde.

---

## GreenAiriva’nın Sosyal Maliyet Azaltımına Katkıları

GreenAiriva, sera gazlarının sosyal maliyetini azaltmak üzere yenilikçi çözümler sunmaktadır. Geliştirdiği adsorpsiyon teknolojileri ile özellikle CH₄, N₂O ve F-gazlarının atmosferdeki konsantrasyonlarını azaltmaya odaklanmaktadır. Bu teknoloji, ekonomik sürdürülebilirliği destekleyerek iklim krizinin ekonomik ve çevresel maliyetlerinin azaltılmasında önemli rol oynamaktadır. GreenAiriva’nın çözümleri, sosyal maliyet hesaplamalarına yönelik örnek teşkil etmekte ve küresel çapta uygulanabilir sürdürülebilirlik modelleri sunmaktadır.

Teorik hesaplamalarımız göstermektedir ki; her bir GreenAiriva cihazı **kullanım alanına bağlı** olmakla birlikte cihaz başı 321,8 ABD doları azaltım sağlayabilmektedir. Bu sayılar, [EPA ve NOAA tarafından paylaşılmış atmosfereki ortalama gaz konsantrasyonları](https://blog.greenairiva.com.tr/article.html?slug=2025-07-10-hava-kalitesi-greenairiva) üzerinden yapılmış teorik hesaplamalara göre tespit edilmiştir. Gerçek sahadaki verim çok daha yüksek olabilecektir.

Sosyal maliyetteki azaltım ve Karbon kredisi yaratabiliyor oluşuyla GreenAiriva kendi maliyetini çok kısa bir sürede karşılayabilmektedir. Diğer rakipleri ve iklim değişikliğiyle mücadele eylemlerinden ise maliyet ve uygulanabilirlik açısından oldukça avantajlıdır.

Daha fazla gelişme için bizi takip edin. **Daha Temiz bir Dünya Mümkün!**
